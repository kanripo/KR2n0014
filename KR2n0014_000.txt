# -*- mode: mandoku-view; -*-
#+TITLE: 法帖刊誤
#+DATE: 2015-08-24 22:54:13.559610
#+PROPERTY: ID KR2n0014
#+PROPERTY: BASEEDITION WYG    
#+PROPERTY: JUAN 提要
<pb:KR2n0014_WYG_000-1a>¶
欽定四庫全書　　　　　史部十四¶
　法帖刋誤　　　　　　　目錄類二(金石之屬/)¶
　　提要¶
　　　　(臣/)等謹案法帖刋誤二卷宋黄伯思撰伯思¶
　　　　有東觀餘論已著録初米芾取淳化閣帖一¶
　　　　一評其真偽多以意㫁制罕所考證伯思復¶
　　　　取芾之所定重為訂正以成此書前有大觀¶
　　　　戊子自序稱芾踈略甚多或偽跡甚著而不¶
<pb:KR2n0014_WYG_000-1b>¶
　　　　覺者若李懐琳所作衛夫人書逸少闊别稍¶
　　　　久帖之類有審其偽而譏評未當者若知伯¶
　　　　英大令諸草帖為唐人書而不知乃書晉人¶
　　　　帖語之類有譏評雖當主名昭然而不能辨¶
　　　　者若以田疇字為非李斯書而不知乃李陽¶
　　　　冰明州碑中字之類有誤著其主名者若以¶
　　　　晉人章草諸葛亮傳中語遂以為亮書之類¶
　　　　其論多確其他亦指摘真偽率有依據末有¶
<pb:KR2n0014_WYG_000-2a>¶
　　　　政和中王珍許翰二䟦據珍䟦乃伯思官洛¶
　　　　中時觀珍家所藏閣帖作也其書本自為一¶
　　　　編故至今有别行之本諸家書目亦别著録¶
　　　　後其子䚮乃編入東觀餘論中耳湯垕畫鑒¶
　　　　曰宋人賞鑒精妙無如米元章然此公天資¶
　　　　極髙立論時有過處後有黄伯思長睿者出¶
　　　　作法帖刋誤専攻米公之失僕從而辨析其¶
　　　　詳作法帖正誤専指長睿之過今禾見垕書¶
<pb:KR2n0014_WYG_000-2b>¶
　　　　不知所正者何誤然垕亦空談鑒别而不以¶
　　　　考證為事者恐所正亦未必確也乾隆四十¶
　　　　六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
