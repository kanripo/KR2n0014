# -*- mode: mandoku-view; -*-
#+TITLE: 法帖刊誤
#+DATE: 2015-08-24 22:54:13.616820
#+PROPERTY: ID KR2n0014
#+PROPERTY: BASEEDITION WYG    
#+PROPERTY: JUAN 跋
<pb:KR2n0014_WYG_003-1a>¶
法帖刋誤跋¶
長睿頃官于洛因得從之游嘗閲吾家所蔵内府帖且¶
以米老跋尾辨之惜其疎略遂著此書議論精確悉有¶
証據使真贋了然誠前人所未到也是書之作實自余¶
發之嘗作詩題吾家大令帖見於第九章云政和甲午¶
正月十三日周南王珍晉玉題於開封尹㕔之東齋¶
余待罪天禄與觀中祕古蹟石刻所本其真易識盖了¶
然知其偽者十九而後乃知黄子之作此書拔賞者寡¶
<pb:KR2n0014_WYG_003-1b>¶
而掊擊者多故有以也書之考引載籍則昭昭矣至其¶
洞察真贋品藻髙下水墨之間毫釐千里則非書家者¶
流心知其意未易不惑余是以道余所見於天禄者使¶
世知其論刻之嚴如此皆不妄也政和五年三月中澣¶
襄陵許翰崧老跋¶
